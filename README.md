# Analisi della Forza Lavoro

## Descrizione del Dataset
Il dataset "LFS by sex and age" contiene le statistiche per 38 paesi, dal 2010 al 2022, riguardanti l'occupazione, disoccupazione, forza lavoro e popolazione. I dati sono suddivisi per sesso (maschio o femmina) e per categorie di età (15-19 anni, 20-24 anni, ecc.). I paesi inclusi sono: Australia, Austria, Belgio, Canada, Cile, Colombia, Costa Rica, Repubblica Ceca, Danimarca, Estonia, Finlandia, Francia, Germania, Grecia, Islanda, Irlanda, Israele, Italia, Giappone, Corea, Lettonia, Lituania, Lussemburgo, Messico, Paesi Bassi, Nuova Zelanda, Norvegia, Paesi OCSE, Polonia, Portogallo, Repubblica Slovacca, Slovenia, Spagna, Svezia, Svizzera, Turchia, Regno Unito, Stati Uniti. I valori del paese "Paesi OCSE" corrispondono alla somma dei valori dei 38 paesi.

## Definizione di Forza Lavoro
La Forza Lavoro si riferisce al numero totale di persone che sono disponibili per svolgere lavoro in un’area geografica specifica, in un settore industriale o in un’azienda. Questo termine è spesso utilizzato in economia e nel contesto dell’occupazione per descrivere la popolazione di lavoratori attivi. La forza lavoro comprende sia le persone occupate che quelle disoccupate che sono in cerca di impiego. L’analisi della forza lavoro è fondamentale per comprendere l’economia di una regione o di un paese, nonché per valutare la disponibilità di risorse umane in diversi settori. I tassi di occupazione, disoccupazione e partecipazione alla forza lavoro sono indicatori comuni utilizzati per valutare la dinamica della forza lavoro.

## Obiettivo dell'Analisi
L’obiettivo di questa analisi è visualizzare e comprendere le differenze sulla forza lavoro di ogni paese, cercando di capirne le motivazioni. Analizzando sia le differenze della forza lavoro sul sesso che sull’età, si può avere anche una panoramica più completa di come il mondo del lavoro si sia evoluto dal 2010 fino al 2022. Si possono fare confronti importanti utilizzando i dati della disoccupazione e della popolazione di un paese, che possono aiutare a scoprire le problematiche che si celano dietro ogni nazione.

## Accesso al Dataset
Per accedere al dataset, è sufficiente visitare il sito [OECD Statistics](https://stats.oecd.org/), selezionare la sezione "Labour", quindi cliccare su "Labour Force Statistics" e selezionare la tabella "LFS by SEX and AGE". Successivamente è possibile esportare il dataset scegliendo il formato desiderato (ad esempio, .csv) e utilizzarlo su R o altre piattaforme per l'analisi dei dati.

